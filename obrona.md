# Obrona pracy dyplomowej

Obrona pracy dyplomowej jest ważna i często ma decydujący wpływ na końcową ocenę ze studiów. 
Nie zmarnuj kilku lat wysiłku ignorując przygotowania do obrony.

* Bądź przygotowany! Nie możesz rozpocząć obrony od zadania, 'Nie wiedziałem jak obrona ma wyglądać...'. Przed Tobą broniło się setki osób ze starszych lat a może i z Twojego rocznika. 
Prowadzący obronę widział setki obron. Twój promotor widział też pewnie nie jedną obronę. Porozmawiaj z nimi by się lepiej przygotować.

* Bądź przygotowany! Zazwyczaj lista pytań, które mogą paść podczas obrony jest znana. 
Musisz na każde pytanie mieć coś do powiedzenia. Podczas obrony większość dyplomantów jest w dużym stresie, nie licz na improwizację w takich warunkach.
Do każdego pytania przygotuj sobie przynajmniej dwa-trzy zdania, które musisz powiedzieć jeżeli to pytanie padnie. Jak już wypowiesz te zdania, stres trochę zejdzie i łatwiej będzie Ci kontynuować.

* Odpowiadając na pytanie wykorzystaj tablicę. 
Zapisz na niej najważniejsze elementy odpowiedzi. Jest to ważne, ponieważ pokazuje, że potrafisz posługiwać się nocają matematyczną, umożliwia też odwoływanie się do rzeczy które napisałeś.
Ale! Twoja odpowiedź nie może być jedynie zapisem twierdzenia na tablicy. Skomentuj to twierdzenie, jeżeli potrafisz przedstaw szkic dowodu, jeżeli znasz przedstaw zastosowania tego twierdzenia.

* Obrona zazwyczaj rozpoczyna się od przedstawienia pracy dyplomowej. 
Weź pod uwagę, że w większości przypadków komisja ogląda kilka prac jednego dnia. Zadbaj o to by mogli szybko i precyzyjnie docenić to co w pracy wykonałeś.
Pierwszym zdaniem po przedstawieniu siebie i tytułu pracy powinno być 'Celem mojej pracy było....'. Ostatnim zdaniem powinno być 'Tak więc, celem mojej pracy było ... udało się ten cel zrealizować ponieważ ...'.

* Przygotuj obronę tak, aby osoba spoza dziedziny (w komisji są przynajmniej dwie takie osoby), w krótkim czasie zrozumiała co wartościowego zrobiłeś.
Nie uzyskasz tego 30 slajdami z tabelkami czy wykresami, nie da się ich sensownie pokazać w krótkim czasie.
Przedstaw najważniejsze wyniki i uzasadnij dlaczego są one wartościowe. Do tego wystarczy jedna tablica lub kilka slajdów.
Nie bój się, że komisja nie doceni nakładu Twojej pracy, o nim powie najprawdopodobniej Twój promotor. 
Zatroszcz się o to, by komisja doceniła Twoją umiejętność przedstawiania kluczowych wyników w zwięzły sposób.
